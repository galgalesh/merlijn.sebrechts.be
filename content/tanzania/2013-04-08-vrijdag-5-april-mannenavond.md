---
title: 'Vrijdag 5 april: mannenavond'
author: Merlijn Sebrechts
layout: post
date: 2013-04-08
url: /?p=181
categories:
  - Tanzania

---
We zijn een half uurtje op het Newman en de electriciteit valt uit. Jeroen gaat een kabelgoot gaan plaatsen en ik maak van de gelegenheid gebruik om het lokaal eens uit te mesten. Het idee was om enkel de vloer eens te vegen, maar toen ik het stof op de rekken zag liggen kon ik het niet laten om alles van boven tot beneden eens te vegen. Bij iedere veeg vielen er wolken roeste aarde naar beneden. Op de grond begon er zich een moestuintje te vormen.

Tegen de middag hebben we nog steeds geen stroom dus ik vertrek maar naar aqua lodge. Ik leg mij direct in mijn bed voor een middagdutje. Ik word wakker badend in het zweet. De botten van uw lijf zitten zweten door te slapen,, ge kunt u voorstellen hoe warm het hier is.. Slaapdronken kruip ik in mijn zwembroek en zwabber ik naar het meer. Een frisse plons later en Merlijn is weer wakker. Het valt mij op dat het waterpeil gestegen is. Ik zal er vanavond eens met Ben over klappen.

Na het zwemke is de electriciteit teruggekomen. Tijd om verder te doen met mijn stage dus. Ik laat mijn VM updaten, maar veel tijd om wat anders te doen is er niet. Het is 18.30 en we zijn met de jongens uitgenodigd om pizza te eten bij Katrien (zeer lekkere pizza).

Na de pizza gaan we met de venten op cafe zoals op een echte mannenavond hoort. Ik vraag aan Ben of het kan zijn dat het waterpeil gestegen is. Hij vertelt dat dat ieder jaar tijdens het regenseizoen is, maar dat het nu wel zeer snel gaat. Op 1 nacht is het 40 cm gestegen! Tijdsens het droogseizoen zal het waterpeil terug dalen.

Ben vertelt verder over hoe het meer hier eigenlijk gekomen is. Afrika is langzaam in twee aan het scheuren doordat 2 platen uit elkaar aan het drijven zijn. Lake Tanganica is een deel van de scheur. Langzaamaan gaat het meer vergroten en verdiepen. Het zal zich verder uitbreiden naar boven en onder, tot het de zee bereikt en zo de geboorte van een nieuw continent teweegbrengt.