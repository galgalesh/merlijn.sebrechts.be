---
title: 'Dinsdag 9 april: op schema'
author: Merlijn Sebrechts
layout: post
date: 2013-04-10
categories:
  - Tanzania
type: "post"


---
8 uur wakker worden, een slok water drinken, terug in mijn bed kruipen. Gisterenavond om 21.30 in mijn bed gekropen maar nog steeds super ziek.

Om 10 uur word ik terug wakker en voel ik mij al veel beter. Jeroen zit ondertussen op het Newman. Hij laat mij weten dat er internet en elektriciteit is. Super, dan kunnen we misschien verderdoen vandaag.

We hebben de planning omgewisseld. Hij werkt nu verder aan moodle terwijl ik mij bezig hou met de computers van ADEN. Tegen de avond hebben we een werkende moodle installatie en zijn alle computers van ADEN in orde. We zitten dus goed op planning!

Middageten weer in de UN. Ik heb al een hele week aan de kok zitten vragen of hij &#8220;fried banana&#8221; heeft. Al een hele week stelt hij mij teleur. Gisteren begon hij na de zoveelste vraag te lachen en zei hij &#8220;tomorrow I will make fried banana&#8221; en zie, vandaag is er wel degelijk mijn teergeliefde &#8220;fried banana&#8221;. Met een grote smile brengt de serveerster mij mijn mooi bordje &#8220;daga with fried banana&#8221;.

{{< fancybox path="/img/old/" file="wpid-DSC_04471.jpg"  caption="" >}}

&#8216;s avonds gaat de rest iets gaan drinken in de sunside. Ik zie het echter niet zitten om verder dan 10 meter van mijn toilet te gaan. De koppijn is misschien over, maar de problemen zijn gezakt, zal ik maar zeggen ðŸ˜‰

