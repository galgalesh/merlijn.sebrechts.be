---
title: 'Dinsdag 26 maart: doe het zelf-ladder'
author: Merlijn Sebrechts
layout: post
date: 2013-03-29
categories:
  - Tanzania
type: "post"


---
We hebben ons kot nog niet geopend en Katrien komt al bij ons &#8220;het internet ligt uit, ik heb niets van verbinding meer&#8221;. Een klein onderzoekje later vinden we het probleem: de switch in mandeleo staat weer uit. Ik ben al dien boel beu en vraag aan Katrien of we geen rechtstreekse kabel mogen trekken. &#8220;Voor mij goed, maar je hebt de toestemming van Edison nodig&#8221;. Edison vind het ook een goed idee dus ik begin. Ik kies een mooi, lang kabeltje uit en begin het samen met Jeroen op te hangen. Daarvoor hebben we een ladder nodig. We nemen een homemade ladder, gemaakt van de dikste stronken hout die ze konden vinden. Na een uurtje werken moeten we bepaalde treden terug vastnagelen. Alles is hier een avontuur in Afrika :).

Om de kabel af te maken moeten we enkele ruimtes binnen die op slot zijn. Brother Bernard, the key guy, is er momenteel niet, waardoor we niet verder kunnen werken&#8230; De rest zal voor morgen zijn. Ondertussen valt het interent weer enkele keren uit maar nu ligt het niet aan ons maar aan de provider&#8230; Niet veel aan te doen dus&#8230;

Ik krijg een bericht van Michelle met de vraag hoe lang het nog zal duren eer ze haar laptop terugkrijgt. Ik leg het probleem zo simpel mogelijk uit. &#8220;I have the original cd&#8217;s that came with the laptop, could that help you?&#8221; antwoord ze. WIE HOUD ER DAT NU BIJ? Zij blijkbaar. Thank god daarvoor, dit maakt het opeens veel gemakkelijker! Ik betaal een klein fortuin (1 euro) aan een pickey-pickey om mij in het holst van de nacht naar Michelle en terug te voeren. Nu heb ik enkel nog een programma nodig om de cd op een usb te zetten. Super content ga ik slapen met het gedacht dat tegen morgen het programma wel gedownload zal zijn&#8230;

&#8230; voelt ge het al aankomen? ðŸ˜‰
