---
title: 'Woensdag 10 april: son, I am dissappoint!'
author: Merlijn Sebrechts
layout: post
date: 2013-04-11
categories:
  - Tanzania
type: "post"


---
Ik zit een dag voor op de planning dus ik kan wat dingen van vroeger inhalen. De bibliotheek. Katrien vertelde ons dat het uitlenen van boeken nog steeds op papier gebeurt en ze vroeg ons om het te digitaliseren.

We willen het met Access doen omdat dat het meest gekend is. Als het kapot zou gaan is het niet zo moeilijk om iemand te vinden die er iets van kent. Om de &#8220;schok&#8221; voor de bibliothecaris zo klein mogelijk te houden willen we dat het zoveel mogelijk trekt op de manier hoe ze nu werken. We gaan dus op verkenningstocht naar de bibliotheek.

Schrijf de naam van de student + titel + auteur op. Bereken datum dat het boek terug moet zijn. Doorstreep het wanneer het boek terug is. Zeer simpel maar zeer effectief. Wel iets raars. Op iedere boek staat er een raar nummer&#8230; Waar dient dat voor?

De bib-guy vertelt ons dat dat te maken had met een programma van vroeger, maar dat het programma nu kapot is. Wij wisten niets van een programma. Katrien ook niet&#8230; Ik leg je later wel eens uit hoe de communicatie zo fout kan lopen.

Nieuw plan: zoek dat programma en repareer het.

We vinden het uiteindelijk op een bestofte pc in de bib. Het is \*tromgeroffel\* gewoon Access! Onze voorgangers hadden blijkbaar hetzelfde idee,. Het is niet kapot, gewoon heel slecht gemaakt. Ik snap waarom je zou zeggen dat het kapot is zodat je er niet meer mee moet werken.

Voor de nerds in de zaal; het was zo erg dat ze de id van de student moesten opzoeken door een filter op de studententabel te plaatsen. &#8220;remember the id, then go to the books table&#8221; daar moesten ze door een filter de id van het boek vinden &#8220;if the spelling of the title is correct, you should find it&#8221; dan naar een formulier gaan en de 2 id&#8217;s invullen. Klaar is Kees! gemakkelijk, toch? Veel beter dan het in een boekje opschrijven, toch?

Volgende stap van het plan: maak het veel gebruiksvriendelijker zodat ze er w√©l mee willen werken. We zullen ze eens duidelijk maken dat computers ook kunnen gebruikt worden om uw leven GEMAKKELIJKER te maken.

Misschien valt het je op dat ik er mij wat in opwind. Dit zie ik als de reden waarom zoveel mensen computers haten. Het is onze job om wat we maken aan te passen aan wie het gebruikt. Schrijf je aan de Linux kernel, hou dan de developers in je achterhoofd. Maak je een bibliotheek applicatie, hou dan &#8220;Jan met de facebook account&#8221; in je achterhoofd. Faal je daar in, dan faal je als een ITer en zet je heel de business in slecht daglicht.

Ik: &#8220;Jeroen, ken jij iets van Access?&#8221;
  
j: &#8220;neen, jij?&#8221;
  
Ik: &#8220;3 lessen gehad in het middelbaar&#8221;

Ik word gepromoveerd tot Access-expert en begin eraan.

PS: titel is een internet-insider, geen typfout
