---
title: 'Q&A: busrit in Tanzania'
layout: post
date: 2013-03-03
categories:
  - Tanzania
type: "post"


---
Welkom bij Merlijn&#8217;s wekelijks q&a rondje. Het thema van deze week is: een busrit in Tanzania.

Q: ik ga 2 dagen onderweg zijn. Moet ik drinken meenemen?
  
A: natuurlijk niet. Telkens de bus even stilstaat komt er een massa verkopers op uw raampje kloppen om u de grootste variÃ«teit aan goederen aan te bieden. Gele verf in een fantaflesje, echte fanta, beekwater in een fles en echt bronwater met de zegel er soms op.

Q: En eten? Ik krijg snel honger.
  
A: koeken, nootjes, chips(zoals bij ons,) chips(engelse frieten), niet nader definieerbaar vlees op een stok en driehoekige loempia&#8217;s(die heerlijk zijn!) zijn maar enkele van de lekkernijen die je kan eten. Pas wel goed op want voor je het weet ben je paard aan het eten.
  
Fruit was of schil je best eerst en &#8220;vlees and chips&#8221; koop je enkel waar je ziet dat het te vertrouwen is

Q: Help, ik heb niet genoeg bling-bling aan mijn lijf! Wat moet ik doen?
  
A: hou je paniekaanval nog even in tot je moet aanschuiven voor de volgende politiecontrole (max 10 minuten). Schuif je ruit open en kies uit het uitgebreid assortiment van &#8220;Chinesen brol&#8221;.

Q: Help, we worden tegengehouden door 5 mannen met een kalasjnikov!
  
A: geen paniek, het zijn gewoon enkele soldaten uit een van Tanzania&#8217;s 3 legers. Dat is hun manier van liften

Q: Hoeveel mensen kunnen er op een bus?
  
A: Als alle zitjes bezet zijn kan er nog minstens 20 man bij. Geen paniek als de politie je er af komt halen. Kijk wat dom in het rond alsof ze het niet tegen jou hebben en na 5 minuten geven ze het wel op.

Q: Moet ik nog iets extra meenemen op de bus?
  
A: Een helm kan nog handig zijn. Als je aan 75 over een zandweg rijdt zit je meermaals tegen het plafond.
  
Neem zeker ook een warme pull mee. Ook al start je je reis in een halve woestijn, die &#8216;snachts niet eens denkt aan afkoelen. Na een dag zit je middenin de groenste, natste bergen die je je kan inbeelden.

Heb je vragen of onderwerpen voor de q&a van volgende week? Laat maar horen!
