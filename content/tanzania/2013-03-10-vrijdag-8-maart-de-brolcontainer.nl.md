---
title: 'Vrijdag 8 maart: de brolcontainer'
layout: post
date: 2013-03-10
categories:
  - Tanzania
type: "post"


---
De terreinen van het Newman en mandeleo staan vol met zeecontainers. Overblijfselen van in betere tijden toen het nog financieel haalbaar was om materiaal naar Afrika te shippen. TIA, dus ze hebben er niets beters op gevonden dan hun gebouwen op en rond de containers te bouwen. Dit ziet er op het eerste zicht mooi en ingenieus uit, tot je begint na te denken over dat zo&#8217;n container hier minstens een miljoen shilling waard is (500 euro). Het zou dus veel goedkoper zijn om de containers te verkopen en met het geld een deftig huis te bouwen.

Als Edison de ICT container opentrekt word get pijnlijk duidelijk dat containerbouwen echt geen goed idee is. Het half ingezakte plafond, de rottende vloer en de termietennest verraden de korte levensverwachting van de container (en dus het omringende gebouw). De inhoud van de container is echter nog veel pijnlijker. Hopen opeengestapelde monitors, computers, muizen, toetsenborden en alles wat je je maar kan bedenken. Sommige dingen zijn nog piekfijn in orde terwijl andere klaar zijn voor de schroothoop. Tussen de rommel vinden we oa enkele switchen die nog perfect werken, en 3 rollen netwerkkabel (cat 5e en cat 6).

{{< fancybox path="/img/old/" file="wpid-DSC_0251.jpg"  caption="" >}}

{{< fancybox path="/img/old/" file="wpid-DSC_0253.jpg"  caption="" >}}

{{< fancybox path="/img/old/" file="wpid-DSC_0256.jpg"  caption="" >}}

Bungalow Nights

Na het avondeten zijn we vertrokken naar Bangwe, een instelling voor gehandicapten. Iedere vrijdagavond zijn we daar uitgenodigd om een danske te zetten op hun bungalow nights. Het was echt super! Zalige gasten, goede muziek en veel sfeer. De antwerpenaren waren er ook. Ze gaven petjes en ballonnen aan de gasten, keken even naar de lachende gezichtjes, deden een babbelke met de begeleiders en vertrokken toen het dansen begon. Geen probleem want met de fantastische groove van sommige gasten zat de sfeer er direct in.

