---
title: 'Zondag 17 Maart: Jacobsen Beach'
layout: post
date: 2013-03-20
categories:
  - Tanzania
type: "post"


---
Vandaag staan we vroeg op om naar Jacobsen Beach te gaan. Een privéstrand in Katonga waar je kan bbq&#8217;en. Om daarheen te gaan moeten we de dalla-dalla nemen. Een dalla-dalla is het openbaar vervoer hier. Een hippi-busje waar ze met minstens 20 opeengepropt in zitten. Omdat we met 12 man zijn, en 12 niet in één (reeds volle) dalla-dalla geraakt zoeken we naar een alternatief. Als we een pickup-truck zien voorbijrijden krijgen we een idee en roepen we hem. De driver gaat akkoord met het plan om ons naar Katonga te vervoeren voor 500 shilling (0,25 cent).

Eenmaal aangekomen in Katonga moeten we nog stappen tot aan het strand. We stappen door een arme wijk en worden achtervolgt door de kindjes. &#8220;muzungu, muzungu, money?&#8221; wat zoveel wil zeggen als &#8220;he, wittekop, geef mij uw geld!&#8221;. Hier zie je echt hoe de gemiddelde Tanzaniaan leeft. In huisjes van leem, proberen te overleven met niets. Als ik op een berg buiten de wijk sta kan ik het toch niet laten om enkele foto&#8217;s te trekken

{{< fancybox path="/img/old/" file="wpid-DSC_0319.jpg"  caption="" >}} 

{{< fancybox path="/img/old/" file="wpid-DSC_0320.jpg"  caption="" >}} 

Jacobsen Beach zelf is echt super mooi. Er zijn 2 stranden (strandjes) die tussen de rotsen in een inham liggen. Je kunt er fantastisch snorkelen, er is onder andere een kameleon-vis die de kleur en de patronen van zijn omgeving kan aannemen. Terwijl wij spetteren in het water maken Maarten en Moussini (een Tanzaniaanse vriend) het eten klaar. Beef and fish op den bbq met wat vers gesneden groenten er bij. Echt lekker!
  
{{< fancybox path="/img/old/" file="wpid-DSC_0326.jpg"  caption="" >}} 

Op de terugweg krijgen we een lift van enkele Tanzanianen die we via-via kennen. Wanneer we met de jeep door de arme wijk rijden maak ik van de gelegenheid gebruik om vlug enkele foto&#8217;s te trekken van de huizen zodat ik ze kan tonen aan jullie. Je moet wel weten dat dit bijlange niet het armste gedeelte is, maar in vergelijking met aqua-lodge is dit een krot.

{{< fancybox path="/img/old/" file="wpid-DSC_0334.jpg"  caption="" >}} 

&#8216;s avonds komen we kapotverbrand en doodop toe in de aqua lodge. We hebben nog avondeten nodig dus we trekken naar coast-view hotel. Dat was geen slim idee. We moeten twee uur en een half wachten op ons eten. Wanneer ik mijn pizza mushroom krijg ben ik zwaar teleurgesteld. Zeer bitter en smaakt veel te sterk naar olijven. Achja, honger is de beste saus! De anderen hebben meer geluk. Maarten zijn &#8220;paper steak&#8221; is echt lekker.
  
{{< fancybox path="/img/old/" file="wpid-DSC_0337.jpg"  caption="" >}} 

{{< fancybox path="/img/old/" file="wpid-DSC_0336.jpg"  caption="" >}}

