---
title: '4 maart: eerste dag in kigoma'
author: Merlijn Sebrechts
layout: post
date: 2013-03-05
url: /?p=52
categories:
  - Tanzania

---
Vandaag hebben we onze eerste dag in Kigoma gehad. We zijn naar het Newman Institude geweest en hebben overlegd met Katrien (vlaamse directrice) wat de planning is voor de 3 maand. Nog niet alles ligt vast, maar dit kunnen we doen:

&#8211; Computers van computerklas opkuisen
  
&#8211; Netwerk herleggen en labelen
  
&#8211; internet-hoek maken in de bib
  
&#8211; smartboard maken uit een wii
  
&#8211; Digitaal leerplatform (toledo, chamilo, blackboard) opzetten

Het Newman huurt de gebouwen van een andere organisatie. Om iets aan het netwerk te veranderen moeten eerst toestemming vragen. Woensdag komen we samen met Edison, de verantwoordelijke, dus voor woensdag kunnen we nog niet veel doen.

Na het gesprek met Katrien zijn we naar het centrum gegaan. Het is duidelijk dat de mensen hier al veel meer blanken gezien hebben. In Dar es Salaam werden we overal aangestaard en aangeroepen terwijl we hier gemakkelijk rustig op de markt konden lopen. &#8216;s middags zijn we gaan eten bij de UN. Om de vele refugee camps in de buurt te begeleiden hebben ze een hoofdkwartier in Kigoma gezet. Je kan daar &#8216;s middags eten (+ fantastisch lekkere fruitsap) voor maar 3500 shilling (1,75 euro) en het fantastische uitzicht krijg je er gratis bij. Je moet je wel iedere keer laten registreren als &#8220;visitor&#8221; (met badge en al).

[<img title="DSC_0178.jpg" class="alignnone size-full" alt="image" src="http://178.62.244.89/wp-content/uploads/2013/03/wpid-DSC_0178.jpg" />][1]

In de namiddag zijn we terug naar het stad gegaan. We hebben de shops afgezocht achter een duikbril en deftige verdeelstekkers, maar niets gevonden. Toen ik een shopkeeper aansprak om te vragen achter een duikbril verdween hij even en kwam hij trots terug met een skibril. Probeer dan maar eens uit te leggen waarvoor zo&#8217;n bril dient&#8230; Met lege handen zijn we dan teruggegaan naar de aqua lodge. Jeroen kwam op het idee om eens een pickey-pickey te nemen. Een pickey-pickey is kort gezegd een mototaxi. Voor 1000 shilling (50 cent) moogt ge achterop gaan zitten en rijden ze met kruissnelheid naar waar ge maar wilt. De meesten zijn te vertrouwen en rijden veilig. Gaan ze toch te snel dan zeg je gewoon &#8220;polé polé&#8221; om ze trager te doen rijden.

Toen we terugkwamen in de aqua lodge heeft Sara mij haar snorkel gegeven. Natuurlijk ben ik direct in het meer gesprongen om tussen de vissen te zwemmen. Het water heeft echt de perfecte temperatuur om er uren in te blijven zitten (en dan bloedrood verbrand te zijn).

 [1]: http://178.62.244.89/wp-content/uploads/2013/03/wpid-DSC_0178.jpg