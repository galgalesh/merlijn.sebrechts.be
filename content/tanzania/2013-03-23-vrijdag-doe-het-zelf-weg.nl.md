---
title: 'Vrijdag: doe-het-zelf weg'
author: Merlijn Sebrechts
layout: post
date: 2013-03-23
categories:
  - Tanzania
type: "post"


---
Om 5 uur uur gaat de wekker. Opstaan Merlijn! Voor moest ik mijn wekker niet gehoord hebben begint de plaatselijke imam het ochtendgebed door een megafoon te schreeuwen. Hoe ik daar de vorige nachten ben doorgeslapen, ik snap het niet&#8230;

Om 6 uur staat een jeep te toeteren voor onze poort. Onze safari is daar! We gaan naar Katavi. Een nationaal park 6 uur (8 uur) rijden van hier. Het eerste deel van de weg is nog deftig, een echte geasfalteerde baan met weinig verkeer. Daar kan je wel 120 op. Even verder passeren we de plaats waar ze de asfaltbaan aan het maken zijn. Erna: zandweg vol putten

{{< fancybox path="/img/old/" file="wpid-DSC_03551.jpg"  caption="" >}} 

De chauffeur vind het normaal om op zoiets 80 te rijden waardoor we compleet door elkaar geschud worden. Meermaals vliegen we met ons gat de lucht in. Zelfs wanneer ik plots van in de koffer een rij vooruit vlieg vind hij het niet nodig om te vertragen. Achja, op dit tempo zullen we er wel snel zijn zeker?

Tijdens het regenseizoen veranderen veel zandwegen in modderpoelen. Ook deze. Niet veel later zitten we dus muurvast in de modder. De chauffeur probeert eerst met zijn 4&#215;4 aan te zetten. Dat lukt niet. Dan mogen we allemaal uit de auto. Lukt weer niet. Dan mogen we helpen duwen. We beginnen allemaal te duwen terwijl de chauffeur gas geeft, maar zelfs dat werkt niet.

{{< fancybox path="/img/old/" file="wpid-DSC_0358.jpg"  caption="" >}} 

De chauffeur stapt uit en kijkt zeer bedenkelijk. Jeroen begint te praten tegen hem in autotermen waar ik geen snars van snap (jongens en hun auto&#8217;s&#8230;). De chauffeur knikt, draait aan wat knopjes en morrelt wat aan de voorwielen. Blijkbaar heeft het gewerkt want 5 minuten later hobbelen we terug verder.

De rit verloopt zonder problemen tot we versperd worden door een camion. Ze zijn hier bezig met de weg te maken. Stenen in de grootste gaten leggen enzo.. We kunnen pas verder als het werk gedaan is, dus we helpen wat mee&#8230;

Om 14 uur komen we eindelijk toe in Katavi. Middageten in onze fantastische lodge en even wat foto&#8217;s trekken van de Nijlpaarden in de achtertuin.

{{< fancybox path="/img/old/" file="wpid-DSC_0361.jpg"  caption="" >}} 

{{< fancybox path="/img/old/" file="wpid-DSC_03691.jpg"  caption="" >}} 

Daarna gaan we het park in.

Hoe het er daar aan toe gaat zal je in mijn volgende blogpost kunnen lezen. Spijtig genoeg moet je daar nog even op wachten. Ik wil eerst deftig internet hebben zodat ik ook wat foto&#8217;s van de rest kan uploaden. Veel kans dat dat pas maandag zal zijn.

