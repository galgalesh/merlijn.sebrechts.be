---
title: 'Donderdag 4 april: stroom is moe'
author: Merlijn Sebrechts
layout: post
date: 2013-04-06
categories:
  - Tanzania
type: "post"


---
Wakker worden met koppijn en loopneus. Ik ben dus nog steeds ziek. Op 20 minuten een zakdoek volsnuiten -_-

Omdat we de voorbije 2 weken de focus wat verloren zijn maak ik een planning op. Computer repareren doen we vanaf nu alleen nog op vrijdagen omdat er anders teveel tijd naartoe gaat. Tot mijn verbazing hebben we volgens de planning wel nog tijd om alles te doen wat we willen doen. Fantastisch! Dan rest er nog 1 ding: Ons aan de planning proberen houden. Dat zou gaan moest de elekticiteit meerwillen maar die is vandaag een beetje moe.

Begrijp mij niet verkeerd. Er is wel degelijk elektriciteit. Gewoon niet genoeg. Normaal gezien moet een stopcontact 240 Volt leveren. Nu schommelt de spanning tussen de 80 en de 150. Dat geeft grappige effecten zoals de lichtjes van de stekkerdoos die aan en uit springen (filmpje volgt nog).
  
Neen, dat is helemaal niet goed voor de apparaten. Dat is dan ook een van de redenen dat alles van elektronica hier zo snel kapot gaat.

Bepaalde apparaten hadden er geen probleem mee, zoals de D-link switch en de adapter van mijn lieftallig Dellke. Spijtig genoeg kon de ZTE modem (chinesen brol) er niet mee overweg waardoor ik toch zonder internet zat. Hoe komt het dat sommige apparaten daar mee kunnen werken en andere niet? Ik zal het eens uitleggen ahv mijn Dellke.

Mijn Dellke werkt eigenlijk op een spanning van 19,5 volt. Het stopcontact is 240 volt. De adapter zet de 240 volt om in 19,5 volt. Sommige adapters zijn zeer kieskeurig en hebben perfect 240 volt nodig om 19,5 volt te kunnen leveren. Andere (meestal betere) adapters zijn gemakkelijker en kunnen 100 &#8211; 300 volt omzetten in 19,5 volt. Mijn adapter is een van het tweede soort&#8230;

Lang verhaal kort: Ik heb mij nietveel aan de planning kunnen houden&#8230;
