---
title: 'Maandag 18, dinsdag 19 woensdag 20 maart: het gaat niet vooruit.'
layout: post
date: 2013-03-21
categories:
  - Tanzania
type: "post"


---
Voor de zoveelste keer proberen we windows offline updates te downloaden. Voor de zoveelste keer mislukt het. Terwijl Jeroen verderwerkt in de bibliotheek zit ik er een hele dag tevergeefs mee te kloten. Uit pure miserie begin ik WSUS te downloaden. Het idee: maak in een virtuele machine een windows update server. Via het netwerk kan die dan alle computers updaten. Dit is de meest omslachtige methode ooit, maar na een week lang te zitten kloten met WSUS offline updater is het de meest logische stap.

Het internet valt uit. We hebben geen verbinding met de modem, het ligt dus niet aan de internetprovider. Ik ga op stap om het probleem te zoeken. Kabels volgen, kabels checken, modem checken. Na 2 uur blijkt dat er in Mandeleo een electriciteitskabel van een switch slecht contact geeft&#8230;

Natuurlijk hebben we geen windows server mee, dus moeten we die downloaden. Methode 1: De legale weg. Download het via de microsoft download tool via de microsoft site. Resultaat: Een nacht later hebben we een vastgelopen download tool en geen windows server. Methode 2: De illegale weg. Haal de torrent van the pirate bay en download het op een ubuntu. Resultaat: Een nacht later zitten we aan 28 procent en is hij nog steeds op mijn gemakje bezig.

We krijgen een computer van Bro. Julius waar er blijkbaar iets mis mee is. 1 probleem: we weten niet wat en Bro. Julius is niet te bereiken&#8230;

Michelle haar laptop moet gebackupt worden, want we gaan er windows 7 op zetten. Momenteel staat er windows xp op. 150 GB aan bestanden verplaatsen op windows xp daar moet je niets eens aan beginnen. We maken een usbstick met een linux live cd op (in afrika is dit veel moeilijker gezegd dan gedaan) en kopiÃ«ren de bestanden via de linux. In 3 uurtjes is de klus eindelijk geklaard. Nu nog een windows installer op een usb-stick zetten en klaar is kees.

Ruth komt binnen, ze vraagt of we eens naar haar internet willen kijken omdat het niet werkt. Een mini-onderzoekje later merken we dat er iemand ons lokaal is binnengegaan en wat kabels heeft verstoken. Kabels van lokalen die geen internet mogen hebben zitten opeens in. We steken alles terug goed, Vertellen het aan Katrien en kopen zelf een hangslot voor aan de deur. Wanneer Edison binnenkomt en vraagt waarom er een nieuw slot aan zit leggen we hem uit dat er iemand het lokaal is binnengegaan en met de kabels heeft geprutst. We willen het risico niet nemen dat op een dag onze laptops weg zijn, daarom hebben we er een nieuw slot aan gezet. Edison vertelt ons dat hij de enigste is met de sleutel, maar dat hij niet zou weten wie er het lokaal is binnengegaan. Ik betwijfel dat sterk, maar kom..
  
Als er hier nog iemand binnengeraakt&#8230;

{{< fancybox path="/img/old/" file="wpid-DSC_0350.jpg"  caption="" >}}

Het internet in aqua lodge is is al bijna een week zeer onstabiel. De broeders geven ons de toestemming om er eens naar te kijken. De draadloze access point was zeer slecht geconfigureerd. 2 routers met hetzelfde ip adres in hetzelfde netwerk, 2 dhcp servers met overlappende ranges in hetzelfde netwerk&#8230; Na het kluwen ontward te hebben werkt het internet opeens al veel beter.

Eigenlijk niet veel vooruitgang geboekt in de voorbije 3 dagen. Veel programma&#8217;s moeten downloaden, veel moeten wachten, internet veel uitgevallen. Gelukkig gaan we alles wat we nu downloaden nog veel nodig hebben. Volgende keer kan het dus sneller gaan.

